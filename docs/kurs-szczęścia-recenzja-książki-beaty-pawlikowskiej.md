---
title: Kurs szczęścia recenzja książki Beaty Pawlikowskiej
date: 2020-01-30
slug: kurs-szczescia-recenzja-ksiazki-beaty-pawlikowskiej

---
Beata Pawlikowska to bardzo znana z telewizji i radia podróżniczka, której nikomu nie trzeba przedstawiać. Oprócz podróżowania i występów w programach telewizyjnych zajmuje się ona pisaniem książek o tematyce psychologicznej. Są to bardzo wartościowe pozycje pisane w nietypowy sposób.

> Wiesz dlaczego tyle razy wydawało ci się, że już wyprostowałeś wszystkie swoje myśli, a potem nagle odkrywałeś, że są tak samo poplątane jak zawsze?

![recenzja książki kurs szczęścia](/recenzja_ksiazki_kurs_szczescia_beaty_pawlikowskiej.JPG 'Książka "Kurs szczęścia" B. Pawlikowska')

## Książka "Kurs szczęścia" B. Pawlikowska

Jedną z nich jest książka „Kurs szczęścia”, którą gorąco wszystkim polecam. Jest to książka adresowana do osób, które mają problem z niską samooceną, odczuwają stany depresyjne czy mają zaburzenia lękowe. Do bardzo dobra pozycja dla wszystkich osób, samotnych, które mają problem z zaakceptowaniem tego stanu.

[Beata Pawlikowska](https://pl.wikipedia.org/wiki/Beata_Pawlikowska) pokazuje w książce krok po kroku, co robić, aby stać się szczęśliwym, żyjąc w pojedynkę. Wystarczy przekartkować książkę by się przekonać, że jest to pozycja niezwykła. Co kilka stron znajdziemy miejsca służące do wpisywania różnych treści.

Beata Pawlikowska przestawia nie tylko cenną wiedzę, ale motywuje także czytelnika do nauki i wykonywania ćwiczeń. Jej zdaniem nie wystarczy o czymś pomyśleć, trzeba to jeszcze własnoręcznie zapisać i wymówić na głos.

Książka skupia się wokół pracy nad własną podświadomością i zmianą złych kodów. Zdaniem autorki niezadowolone z życia są te osoby, które wysyłają do swojej podświadomości błędne kody.

Powoduje to, że ciągle stoimy w miejscu i boimy się zmian. Zachęca nas do systematyczności i wytrwałej pracy, bo zmiana myślenia jest długa, ale z pewnością się opłaci. Zamiast łykać leki antydepresyjne czy uspokajające trzeba starać się pracować nad sobą i poprawiać własną samoocenę.

**Ta książka to pochwała optymizmu i nauka jak doceniać życie w każdym jego momencie.**