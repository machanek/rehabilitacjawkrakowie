---
title: Cztery naturalne skuteczne sposoby na suchy kaszel
date: 2019-05-15
slug: cztery-naturalne-skuteczne-sposoby-na-suchy-kaszel

---
**Męczy w ciągu dnia i nie daje spać w nocy- suchy kaszel, to bardzo uciążliwa dolegliwość. Już po jednym dniu kasłania śluzówka jamy ustnej i gardło zaczynają się nadmiernie wysuszać i boleć.** 

Jeśli kaszel trwa kilka dni, pojawia się też ból mięśni brzucha i klatki piersiowej. Nie czekaj więc tylko od razu, gdy pojawi się suchy kaszel, zastosuj jeden z 4 sprawdzonych sposobów walki z tą przypadłością.

![uporczywy suchy kaszel](/skuteczne_sposoby_na_kaszel.jpeg "uporczywy suchy kaszel")

## 1. Siemię lniane.

Picie siemienia lnianego na kaszel to sprawdzony sposób naszych babć. Wystarczy, że łyżkę stołową siemienia lnianego zalejesz szklanką wody i pogotujesz przez 10 minut. Powstały rzadki kleik lekko ostudź i dodaj do niego łyżeczkę miodu. Pij taką miksturę małymi łykami rano i wieczorem.

## 2. Cytryna i oliwa.

Mieszanka soku z cytryny z oliwą z oliwek nawilży i zdezynfekuje podrażnioną śluzówkę oraz złagodzi dolegliwości. Zmieszaj 200 ml oliwy z oliwek z pierwszego tłoczenia z sokiem z jednej cytryny i przelej do buteleczki z ciemnego szkła. Pij łyżeczkę trzy razy dziennie. Gotową miksturę możesz przechowywać przez kilka dni w lodówce.

![syrop z cytryny i oliwy](/Cztery_naturalne_skuteczne_sposoby_na_suchy_kaszel.jpg "syrop z cytryny i oliwy")

## 3. Lecznicze inhalacje.

Kup odkażający i łagodzący podrażnienia naturalny olejek eteryczny z eukaliptusa lub olejek z drzewka herbacianego i przygotuj inhalację. Do miski wlej gorącą wodę i dodaj kilka kropli olejku. Zamknij oczy, nachyl się nad miską i przykryj głowę ręcznikiem. Wdychaj leczniczą parę przez 10 minut. Zabieg powtarzaj trzy razy dziennie, aż do ustąpienia kaszlu.

## 4. Zioła i homeopatia.

Ziołowe syropy i leki homeopatyczne są bardzo skuteczne w walce z suchym kaszlem. Warto z nich skorzystać. Złagodzą napady kaszlu i uporczywe drapanie w gardle. Wybierz syrop z pierwiosnka, czarnego bzu, babki lancetowatej albo krople homeopatyczne lub pastylki wspomagające leczenie kaszlu. Farmaceuta pomoże Ci dokonać wyboru.

Szybciej pozbędziesz się kaszlu, jeśli odpoczniesz co najmniej 2-3 dni w domu. Pamiętaj, że jeśli pomimo stosowania domowych metod leczniczych, kaszel nie mija przez kilka dni, powinnaś udać się do lekarza. Nie lekceważ sytuacji, ponieważ może się to skończyć powikłaniami takimi jak zapalenie oskrzeli lub nawet groźne dla życia i zdrowia zapalenie płuc.